<!DOCTYPE html>
<html lang="en">

<head>
    <title>'ในทุกวันนี้ พิธีกรรมแสดงความเคารพต่อสายน้ำเช่นการลอยกระทงกลับเป็นการทำลายล้าง</title>
    <meta charset="utf-8">
    <link rel="stylesheet" href="style.css">
</head>

<body>
    <header>
        <h1>'ในทุกวันนี้ พิธีกรรมแสดงความเคารพต่อสายน้ำเช่นการลอยกระทงกลับเป็นการทำลายล้าง</h1>
        <nav>
            <a href="blog.html">หน้าแรก</a>
        </nav>
    </header>
    <main>
        <article>
            <header>
                <h2></h2>
                <time datetime="2023-11-29">29 พฤศจิกายน 2566</time>
            </header>
            <img src="https://image.bangkokbiznews.com/uploads/images/contents/w1024/2022/11/yJqhoaHOCZVzGngUdp0N.webp"
                alt="รูปภาพประกอบบทความ">
            <p>
                หลังคืนลอยกระทงผ่านพ้น ทั่วแม่น้ำลำคลองจะเต็มไปด้วยขยะปริมาณมหาศาลทั้งย่อยสลายได้ตามธรรมชาติ
                และย่อยสลายไม่ได้ หากถูกเก็บออกจากแหล่งน้ำล่าช้าก็จะส่งผลให้เกิดการอุดตัน
                นอกจากนี้ ในวันลอยกระทงประเทศไทยยังผลิตก๊าซเรือนกระจกเพิ่มขึ้นอีกมหาศาลจากขยะเป็นตันๆ
                แม้ว่ากระทงส่วนใหญ่จะประดิษฐ์ขึ้นจากวัสดุตามธรรมชาติก็ตาม
                แต่ทั้งหมดทั้งมวลคือรอยเท้าคาร์บอนที่พวกเราร่วมกันสร้างขึ้นจากการเฉลิมฉลองบูชาแม่น้ำ
                ก่อนที่ทุกท่านจะออกไปลอยกระทงในปีนี้ เราจึงอยากให้แง่มุมเรื่องของ สถานการณ์ ‘ขยะ’
                ทั้งที่เป็นอยู่ในปัจจุบัน โดยเฉพาะขยะพลาสติกที่กำลังเป็นปัญหาใหญ่ทั้งในประเทศไทยและระดับโลก
                รวมไปถึงสถานการณ์การสร้างขยะครั้งใหญ่ในเทศกาลลอยกระทง ว่ากำลังเป็นไปในทิศทางใด

                หลายปีที่ผ่านมาเกิดกระแสรณรงค์ให้ตระหนักถึงสิ่งแวดล้อมมากขึ้นทั่วโลก โดยเฉพาะผลกระทบจาก “ขยะพลาสติก”
                ที่ไหลลงสู่มหาสมุทร คร่าชีวิตสัตว์ทะเล และทำลายระบบนิเวศน้ำเสียหาย
                ประเทศไทยก็ได้ตระหนักถึงปัญหาขยะพลาสติก รัฐบาลมีการกำหนดนโยบายการบริหารจัดการขยะพลาสติกในภาพรวมของประเทศ
                เพื่อป้องกันและแก้ไขปัญหาขยะพลาสติกของประเทศไทย ภายใต้ roadmap การจัดการขยะพลาสติก พ.ศ. 2561 – 2573
                (Thailand’s Roadmap on Plastic Waste Management 2018 – 2030) โดยมีวิสัยทัศน์ว่า
                ก้าวสู่การจัดการพลาสติกที่ยั่งยืน ด้วยเศรษฐกิจหมุนเวียน (Moving Towards Sustainable Plastic Management
                by Circular Economy)
                ในอีกด้านหนึ่ง ประชาชนยุคใหม่ได้ออกมาแสดงความคิดเห็นบนแพลตฟอร์มสื่อสังคมออนไลน์อย่างทวิตเตอร์และเฟซบุ๊ก
                อย่างล้นหลาม ช่วงเทศกาลลอยกระทงประจำปี 2563 เกิดแฮชแท็ก #งดลอยกระทง63
                เขย่าค่านิยมการลอยกระทงแบบเดิมว่าท้ายที่สุดแล้วกระทงก็กลายเป็นขยะตามแหล่งน้ำ
                แม้กระทั่งเจ้าหน้าที่จิตอาสาก็ไม่สามารถเก็บขยะอันเนื่องมาจากประเพณีลอยกระทงได้หมด

                ขณะที่ปีนี้ “ขยะมรสุม ᴍᴏɴsᴏᴏɴɢᴀʀʙᴀɢᴇ ᴛʜᴀɪʟᴀɴᴅ” เพจด้านสิ่งแวดล้อมได้แสดงความคิดเห็นว่า “เลิกลอยกระทง
                ลดไม่ได้ เปลี่ยนวัสดุไม่ได้ ลอยให้ถูกที่ถูกทางไม่ได้ ก็เลิกซะนะครับ ประเพณีบางอย่างต้องถูกปรับเปลี่ยน
                ให้เข้ากับยุคสมัย อย่ามาอ้างว่าเค้าทำกันมานานแล้ว นู่นนั่นนี่ “แม่น้ำลำคลองอยู่มาเป็นล้านปีเก่าแก่กว่า”
                อ้างความเก่าแก่ของการกระทำ มาทำลายธรรมชาติที่แก่กว่า พร้อมกับคำว่า. “เค้าสืบทอดกันมา”

                “มนุษย์เป็นสปีชี่ส์ที่แปลก เราบูชาสิ่งที่มองไม่เห็น แต่เรากลับทำลายสิ่งแวดล้อม ที่เห็นอยู่ตำตา””
                <br>
            <p>สงวนลิขสิทธิ์</p>
            </footer>
</body>

</html>
<!DOCTYPE html>
<html lang="en">

<head>
    <title>'งดลอยกระทง 2566' แรงทะลุโซเชียล เมื่อการขอขมาตามความเชื่อทำร้ายแม่น้ำ</title>
    <meta charset="utf-8">
    <link rel="stylesheet" href="style.css">
</head>

<body>
    <header>
        <h1>'งดลอยกระทง 2566' แรงทะลุโซเชียล เมื่อการขอขมาตามความเชื่อทำร้ายแม่น้ำ</h1>
        <nav>
            <a href="blog.html">หน้าแรก</a>
        </nav>
    </header>
    <main>
        <article>
            <header>
                <h2></h2>
                <time datetime="2023-11-28">28 พฤศจิกายน 2566</time>
            </header>
            <img src="https://www.sarakadeelite.com/wp-content/uploads/2020/10/loy-kratong-1.jpg"
                alt="รูปภาพประกอบบทความ">
            <p>
                “วันลอยกระทง” ปีนี้ตรงกับวันที่ 27 พฤศจิกายน 2566 แต่ชาวโซเชียลออกมารณรงค์อย่างหนักว่า
                <br>ปีนี้ควร “งดลอยกระทง” เพราะเป็นการเพิ่มขยะให้แหล่งน้ำธรรมชาติ และทำลายสิ่งแวดล้อมอย่างหนักทุกปี
                <br>โดยเพจชื่อดังด้านสิ่งแวดล้อมต่างออกมาโพสต์รณรงค์เรื่องนี้กันในหลากหลายมุม
            <ul>
                <li>เราขอขมาสิ่งที่มองไม่เห็น แต่กลับทำร้ายธรรมชาติที่เห็นอยู่ตำตา
            </ul>
            <br>เริ่มจากเพจขยะมรสุม ᴍᴏɴsᴏᴏɴɢᴀʀʙᴀɢᴇ ᴛʜᴀɪʟᴀɴᴅ ได้ออกมารณรงค์ให้ยกเลิกการลอยกระทงในทะเล โดยระบุว่า
            “ยกเลิกลอยกระทงในทะเล ถ้าลดไม่ได้ ก็เลิกลอยในแหล่งน้ำเปิด ในแต่ละปีการลอยกระทงในแหล่งน้ำเปิดที่ไร้การจัดการ
            ส่งผลเสียต่อสิ่งแวดล้อมอย่างมาก ทั้งขยะ ตะปูโลหะ เกลื่อนชายหาด และลำคลอง ตกค้างเป็นเดือน

            <br>เรายังคงยืนยันให้เลิกลอยกระทงในแหล่งน้ำเปิด ถ้าไม่มีการวางระบบที่ดีพอ เพราะนี่ไม่ใช่การขอขมา
            แต่เป็นการฆ่าท้องทะเล แม่น้ำ ลำคลอง มนุษย์เป็นสิ่งมีชีวิตที่แปลกประหลาด เราบูชาสิ่งที่มองไม่เห็น
            แต่กลับทำร้ายธรรมชาติที่เห็นอยู่ตำตา”
            <ul>
                <li>27 พ.ย. นี้ ลดขยะ ไม่ลอยกระทง หยุดลอยกระทงในทะเล
            </ul>
            <br>ขณะที่เพจ Environman ก็โพสต์ข้อความรณรงค์สั้นๆ ง่ายๆ ได้ใจความว่า “27 พ.ย.66 ลดขยะ ไม่ลอยกระทง
            ลอยอะไรดี..?” พร้อมมีคำแนะนำให้มีการจัดการกิจกรรมลอยกระทงแบบไม่กระทบสิ่งแวดล้อม เช่น ลอยกระทงในที่ปิด
            ลอยเสร็จแล้วให้เก็บกระทงกลับไปได้, ลอยกระทงน้ำแข็ง ตกแต่งให้น้อย, ไปด้วยกันหลายคน ลอยกระทงแค่อันเดียว,
            งดการใช้ตะปู เข็ม ที่เย็บกระดาษในกระทง, งดกระทงโฟม กระทงขนม, งดลอยโคม, ลอยกระทงออนไลน์แทน
            <ul>
                <li>สถิติการเก็บขยะกระทงย้อนหลัง ปี 2565 ขยะกระทงกลับมาพุ่งสูงอีก
            </ul>
            <br>ทั้งนี้ คนรุ่นใหม่ส่วนใหญ่ออกมาแสดงความเห็นด้วยกับการ “งดลอยกระทงในพื้นที่เปิด”
            เพราะการขอขมาพระแม่คงคาตามความเชื่อ ไม่ควรเป็นการทำลายแหล่งน้ำ และสิ่งแวดล้อม
            โดยที่ผ่านมาหลังจบงานประเพณีวันลอยกระทงแต่ละปี เรามักจะเห็นภาพขยะกระทงจำนวนมากลอยเกลื่อนแหล่งน้ำ
            แม้เจ้าหน้าที่จะเก็บขยะขึ้นจากน้ำทุกปีแต่บางส่วนก็ยังคงปนเปื้อนสู่สิ่งแวดล้อม และเป็นอันตรายต่อสัตว์น้ำ
            </p>
            <br>
            <p>สงวนลิขสิทธิ์</p>
            </footer>
</body>

</html>